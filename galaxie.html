<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Galaxy</title>
    <link rel="stylesheet" href="styles.css" />
    <link href="https://fonts.cdnfonts.com/css/alkalami" rel="stylesheet" />
  </head>
  <body style="background-color: #79568e">
    <header>
      <nav>
        <ul>
          <li
            class="logo"
            style="
              max-width: 191px;
              height: 25px;
              font-size: 18px;
              text-align: center;
              color: #f2d9dd;
            "
          >
            <a href="index.html">Main page</a>
          </li>
          <li>
            <a href="planets.html">Planets</a>
          </li>
          <li>
            <a href="stars.html">Stars</a>
          </li>
          <li>
            <a href="galaxie.html">Galaxies</a>
          </li>
          <li>
            <a href="moons.html">Moons</a>
          </li>
        </ul>
      </nav>
    </header>
    <main>
      <div class="planets">
        <img
          src="https://encrypted-tbn0.gstatic.com/images?q=tbn:ANd9GcSPzDLKK9K6BR2PuZkfUisLWuSRXJ-LQSFllQ&s"
        />
        <p>
          Гала́ктика (дав.-гр. Γαλαξίας — «молочний») — система зір, міжзоряного
          газу, пилу та темної матерії, поєднаних силою тяжіння. Слово походить
          від давньогрецького γαλαξίας — «молочний», що є посиланням на
          давньогрецьку назву галактики Чумацький Шлях, в якій знаходиться
          Сонячна система. Типові Галактики налічують близько 100 мільярдів зір,
          однак серед галактик зустрічаються і карликові з менш ніж 100
          мільйонами зір, і надгігантські зі 100 трильйонами зір. Більшу частину
          маси типової галактики становить темна матерія, натомість як на зорі й
          газові туманності припадає лише кілька відсотків загальної маси. В
          центрах багатьох галактик містяться надмасивні чорні діри. За видимою
          формою галактики поділяються на еліптичні, спіральні й неправильні.
          Нашу Галактику — Чумацький Шлях — можна спостерігати на небосхилі у
          вигляді довгої витягнутої смуги, густо вкритої зорями. Усі інші
          галактики дуже віддалені. Відстань до найближчих із них вимірюється в
          мегапарсеках, а до далеких — в одиницях космологічного червоного
          зміщення. Саме через віддаленість неозброєним оком на небі можна
          побачити лише чотири з них: туманність Андромеди (у північній
          півкулі), Велику і Малу Магелланові Хмари (у південній півкулі) та
          галактику М33 (у північній півкулі)[1]. Вирізнити окремі зорі в
          зображеннях інших галактик не вдавалося аж до початку XX століття. До
          початку 1990-х років налічувалося не більше 30 галактик, в яких
          вдалося виділити окремі зорі (всі ці галактики належать до Місцевої
          групи). Після запуску космічного телескопа «Габбл» і введення в дію
          10-метрових наземних телескопів кількість галактик, в яких вдалося
          розрізнити окремі зорі, значно зросла. За оцінками, у видимому
          Всесвіті існує від 200 мільярдів (2×1011) до 2 трильйонів галактик.
          Більшість галактик мають діаметр від 1000 до 100 000 парсек (приблизно
          від 3000 до 300 000 світлових років) і розділені відстанями порядку
          мільйонів парсеків. Галактики розподілені у Всесвіті нерівномірно.
          Більшість з них гравітаційно пов'язані в групи, скупчення та
          надскупчення. Чумацький Шлях є частиною Місцевої групи, яка, своєю
          чергою, входить до складу надскупчення Діви. У найбільшому масштабі ці
          асоціації зазвичай організовані в стіни та нитки, оточені величезними
          войдами (пустотами). Наше надскупчення Діви міститься в набагато
          більшій космічній структурі під назвою Ланіакея.
        </p>
        <h1>Етимологія</h1>
        <p>
          Слово «гала́ктика» (дав.-гр. γαλαξίας) походить від грецької назви
          нашої Галактики (κύκλος γαλαξίας означає «молочне кільце» — як опис
          спостережуваного явища на нічному небі), далі з γάλα (γάλακτος)
          «молоко», та згодом з праінд. *galact- «молоко»[2]. Коли астрономи
          припустили, що різні небесні об'єкти, які вважалися спіральними
          туманностями, можуть бути величезними скупченнями зір, ці об'єкти
          стали називати «острівними всесвітами» або «зоряними островами». Але
          пізніше, коли стало зрозуміло, що ці об'єкти схожі на нашу Галактику,
          обидва терміни вийшли з ужитку й були замінені терміном «галактика».
          Етимологію слова Galaxias (Γαλαξίας) і його зв'язок з молоком (γάλα)
          розкривають два схожих давньогрецьких міфи. Одна з легенд розповідає
          про розлите по небу материнське молоко богині Гери, яка годувала
          грудьми Геракла. Коли Гера дізналася, що немовля, яке вона годує
          груддю, не її власне дитя, а незаконний син Зевса і земної жінки, вона
          відштовхнула його, і розлите молоко стало Чумацьким Шляхом. Інша
          легенда говорить про те, що розлите молоко — це молоко Реї, дружини
          Кроноса, а немовлям був сам Зевс. Кронос пожирав своїх дітей, оскільки
          йому було передбачено, що він буде повалений власним сином. У Реї
          зародився план, як урятувати свою шосту дитину, новонародженого Зевса.
          Вона загорнула в дитячий одяг камінь і підсунула його Кроносу. Кронос
          попросив її погодувати сина ще раз, перед тим як він його проковтне.
          Молоко, пролите з грудей Реї на голий камінь, згодом стали називати
          Чумацьким Шляхом. Оскільки галактики спочатку були відкриті
          телескопічно і були знані як спіральні туманності, то більшість
          астрономів 18-19 століть вважали їх або невизначеними зоряними
          скупченнями, або анагалактичними туманностями, і просто вважали
          частиною Чумацького Шляху, але їхній справжній склад і природа
          залишалися загадкою. Згодом спостереження за допомогою більших
          телескопів кількох сусідніх яскравих галактик, таких як Галактика
          Андромеди, почали перетворювати їх на величезні скупчення зірок, але,
          виходячи лише з видимої тьмяності та чисельності зірок, справжні
          відстані цих об'єктів розміщували їх далеко за межами Чумацького
          Шляху. З цієї причини їх називали острівними Всесвітами[3], але цей
          термін швидко вийшов з ужитку, оскільки слово "Всесвіт" означало всю
          повноту існування. Натомість їх стали називати просто галактиками[4].
        </p>
        <h1>Історія вивчення галактик</h1>
        <p>
          1610 року Галілео Галілей за допомогою телескопа виявив, що Чумацький
          Шлях складається з величезної кількості слабких зір[5]. У трактаті
          1755 року, заснованому на роботах Томаса Райта (англ. Thomas Wright),
          Іммануїл Кант припустив, що Чумацький Шлях може бути обертовим тілом,
          яке складається з величезної кількості зір, що утримуються
          гравітаційною взаємодією, подібно до Сонячної системи, але у більших
          масштабах. Якщо спостерігати таку Галактику зсередини, на нічному небі
          диск буде помітно як світлу смугу. Кант висловив припущення, що деякі
          з туманностей, видимих на нічному небі, також можуть бути окремими
          галактиками.До кінця XVIII століття Шарль Мессьє склав каталог, що
          містив 109 яскравих туманностей. Від часу публікації каталогу до 1924
          року тривали суперечки про природу цих туманностей. Вільям Гершель
          висловив припущення, що туманності можуть бути далекими зоряними
          системами, подібними до Чумацького Шляху. 1785 року він спробував
          визначити форму і розміри Чумацького Шляху і розташування в ньому
          Сонця, використовуючи метод «черпків» — підрахунку зір за різними
          напрямками. 1795 року, спостерігаючи планетарну туманність NGC 1514,
          він виразно побачив у її центрі окрему зорю, оточену туманною
          речовиною. Існування справжніх туманностей, таким чином, не підлягало
          сумніву, і не було необхідності вважати, що всі туманні плями — далекі
          зоряні системи[6]. До середини XIX століття Джон Гершель, син Вільяма
          Гершеля, відкрив ще 5000 туманних об'єктів. Побудований на їх основі
          розподіл став головним аргументом проти припущення, що вони є далекими
          «острівними всесвітами», подібними до нашої системи Чумацького Шляху.
          Було виявлено, що існує «зона уникнення» — ділянка, на якій немає (або
          майже немає) подібних туманностей. Ця зона розташована поблизу площини
          Чумацького Шляху і це явище було інтерпретовано як зв'язок туманностей
          із системою Чумацького Шляху. Поглинання світла, найсильніше у площині
          Галактики, було ще невідоме[6]. Після побудови свого телескопа 1845
          року Вільям Парсонс зміг побачити відмінності між еліптичними та
          спіральними туманностями. У деяких із цих туманностей він зміг
          виділити й окремі джерела світла. 1865 року Вільям Гаґґінс вперше
          отримав спектр туманностей[7]. Характер емісійних ліній туманності
          Оріона ясно свідчив про її газовий склад, але спектр туманності
          Андромеди (M31 за каталогом Месьє) був безперервним, як у зір. Хеггінс
          зробив висновок, що такий вигляд спектру M31 викликано високою
          щільністю і непрозорістю газової складової. На початку XX століття
          Весто Мелвін Слайфер (англ. Vesto Melvin Slipher) пояснив спектр
          туманності Андромеди відбиттям світла центральної зорі (зорею він
          помилково вважав ядро галактики). Такий висновок було зроблено на
          підставі фотографій, отриманих Джеймсом Кілером на 36-дюймовому
          рефлекторі. Загалом було виявлено 120 000 слабких туманностей. Спектр
          (там, де його можна було отримати) був відбивним. Як зараз відомо, це
          були спектри відбивних туманностей (здебільшого — пилових) навколо
          Плеяд. 1910 року Джордж Річі (англ. George Willis Ritchey) на
          60-дюймовому телескопі обсерваторії Маунт-Вілсон отримав знімки, на
          яких було видно, що спіральні гілки великих туманностей всипані
          зореподібними об'єктами, але зображення багатьох з них були нерізкі,
          туманні. Це могли бути й компактні туманності, і зоряні скупчення, і
          декілька зображень зірок, що злилися разом. У 1912–1913 роках була
          відкрита залежність «період — світність» для цефеїд. 1920 року
          відбулася «Велика суперечка» між Харлоу Шеплі і Гебером Кертісом.
          Сутність суперечки полягала у вимірі відстані до Магелланових Хмар за
          цефеїдами та оцінюванні розміру Чумацького Шляху. Застосовуючи
          вдосконалений варіант методу «черпків», Кертіс зробив висновок про
          існування порівняно невеликої (діаметром близько 15 кілопарсек)
          сплющеної галактики із Сонцем поблизу центра, а також про невелику
          відстань до Магелланових Хмар. Шеплі, ґрунтуючись на підрахунку
          кулястих скупчень, подав зовсім іншу картину — Сонце перебуває досить
          далеко від центра плоского диска діаметром близько 70 кілопарсек,
          відстань до Магелланових Хмар виходила приблизно такою ж. Підсумком
          суперечки став висновок про необхідність ще одного незалежного
          вимірювання. 1924 року на 100-дюймовому телескопі Едвін Габбл знайшов
          у туманності Андромеди 36 цефеїд і виміряв відстань до них. Відстань
          виявилася величезною (хоча обчислена Габблом величина була втричі
          меншою за сучасну). Це підтвердило, що туманність Андромеди — не
          частина Чумацького Шляху. Існування галактик було доведено, і «Велику
          суперечку» вирішено[6]. Сучасна будова нашої Галактики з'ясувалася
          1930 року, коли Роберт Джуліус Трюмплер (англ. Robert Julius Trumpler)
          виміряв ефект поглинання світла, вивчаючи розподіл розсіяних зоряних
          скупчень, що концентруються в площині Галактики[8]. 1936 року Габбл
          побудував класифікацію галактик, яка використовується і сьогодні та
          називається послідовністю Габбла[9]. 1944 року Гендрік ван де Гулст
          (нід. Hendrik van de Hulst) передбачив існування радіовипромінювання
          міжзоряного атомарного водню із довжиною хвилі 21,2 см, яке було
          виявлено[10] 1951 року. Це випромінювання, що не поглинається пилом,
          дозволило додатково вивчити Галактику завдяки доплерівському зсуву.
          Спостереження призвели до побудови моделі з перемичкою в центрі
          Галактики. Згодом розвиток радіотелескопів дозволив відстежувати рух
          водню і в інших галактиках. У 1970-х роках стало зрозуміло, що
          загальна видима маса галактик (що складається з маси зір і міжзоряного
          газу), не пояснює швидкості обертання газу. Це призвело до висновку
          про існування темної матерії[11]. Починаючи з 1990-х років, космічний
          телескоп "Габбл" дозволив покращити спостереження. Серед іншого, його
          дані допомогли встановити, що відсутня темна матерія в цій галактиці
          не могла складатися виключно з притаманних їй слабких і малих
          зірок[12]. Hubble Deep Field, надзвичайно довга експозиція відносно
          порожньої частини неба, надала докази того, що у спостережуваному
          Всесвіті існує близько 125 мільярдів (1,25×1011) галактик.
          Вдосконалення технологій виявлення спектрів, невидимих для людини
          (радіотелескопи, інфрачервоні телескопи, рентгенівські телескопи),
          дозволяє виявляти інші галактики, які не були зафіксовані телескопом
          Габбла. Зокрема, дослідження в Зоні Уникання (область неба,
          заблокована Чумацьким Шляхом у видимому діапазоні довжин світлових
          хвиль) дозволили виявити низку нових галактик[13]. Дослідження 2016
          року, опубліковане в Astrophysical Journal під керівництвом Крістофера
          Конселіса з Ноттінгемського університету, використовувало 20-річні
          зображення Габбла, щоб оцінити, що спостережуваний Всесвіт містить
          щонайменше два трильйони (2×1012) галактик[14][15], однак пізніші
          спостереження за допомогою космічного зонда Нью-Горайзонс з-поза меж
          зодіакального світла зменшили цю цифру до приблизно 200 мільярдів
          (2×1011)[16][17].
        </p>
        <h1>Проблема темного гало</h1>
        <p>
          Якщо основна маса галактик міститься в зорях, то, знаючи
          співвідношення маса—світність і припускаючи, що воно не дуже
          змінюється з радіусом, густину речовини в галактиці можна оцінити за
          яскравістю зоряного населення. Ближче до свого краю галактика тьмяніє,
          значить, і середня густина зір падає, а тому зменшується і швидкість
          обертання зір. Однак криві обертання галактик, що спостерігаються,
          свідчать про кардинально іншу картину: починаючи з якогось моменту
          швидкості обертання зір аномально високі для густини, що отримується
          із залежності маса—світність. Пояснити високу швидкість зір на краю
          диска можна, припустивши, що на великих відстанях від центру галактики
          основну роль відіграє маса, що виявляє себе виключно через
          гравітаційну взаємодію. Незалежним чином можна дійти до висновку про
          наявність прихованої маси, якщо оцінювати загальну масу виходячи з
          умови стійкості зоряного диска. Виміри швидкості руху супутників
          масивних галактик змушують припускати, що розмір темного гало в
          декілька разів більший, ніж оптичний діаметр галактики. Масивні темні
          гало було виявлено в галактиках всіх типів, але в різних пропорціях
          відносно світної речовини[26].
        </p>
      </div>
    </main>
    <footer style="background-color: #47285b">
      <div class="conclusion">
        <h3>
          <a href="https://github.com/fireflyy13">Lorem ipsum dolor sit amet</a>
        </h3>
      </div>
    </footer>
  </body>
</html>
